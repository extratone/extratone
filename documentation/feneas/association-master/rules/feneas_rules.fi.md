# Federated Networks Association ry - säännöt

## Yhdistyksen nimi ja kotipaikka

Yhdistyksen nimi on Federated Networks Association ry. Yhdistyksestä voidaan käyttää myös epävirallista lyhennettä Feneas.

Yhdistyksen kotipaikka on Helsingin kaupunki.

Yhdistuksen toimintakielenä on englanti ja rekisteröintikielenä suomi.

## Tarkoitus ja toiminta

Federated Networks Association ry on voittoa tavoittelematon vapaaehtoisjärjestö, jonka tavoitteena on levittää tietoa federointi-teknologiaan liittyvistä projekteista. Tarkoituksena on  tukea teknologian alueesta kiinnostuneta ihmisiä, projekteja ja hankkeita.

Yhdistys on poliittisesti sitoutumaton.

Yhdistys käyttää seuraavia menetelmiä tiedon levittämiseen ja tuen tarjoamiseen:

- järjestää koulutusta ja tapahtumia
- tarjoaa matkustusapurahoja tapahtumiin
 jakaa informaatiota ja järjestää kampanjoita federointiin perustuvista verkko-projekteista
- käyttää varoja sellaisten henkilöiden kehitystyön tukemiseksi, jotka työskentelevät federointiin perustuvissa verkkoprojekteissa tai suoraan lahjoittamalla varoja itse hankkeille

Toimintansa tueksi yhdistys voi:

- tuottaa ja myydä markkinointimateriaalia
- myydä federointi-teknologiaan liittyvää konsultaatiota sekä tarjota muita yhdistyksen tarkoitukseen välittömästi liittyviä maksullisia palveluita jäsenistölle ja yhdistyksen ulkopuolelle
- vastaanottaa avustuksia, lahjoituksia sekä testamentteja sekä hallita sen toiminnalle välttämättömää irtainta ja kiinteää omaisuutta

## Jäsenet

Jokainen, joka hyväksyy järjestön säännöt, voi liittyä jäseneksi. Yhdistyksen henkilöjäseneksi voidaan hyväksyä kaikki 16 vuotta täyttäneet. Yhdistyksen jäseneksi voivat liittyä myös muut oikeustoimihenkilöt.

Jäsenten on noudatettava käyttäytymissääntöjä (Code of Conduct), jotka ovat erillisessä dokumentissa.

Yhdistyksen hallitus päättää jäseneksi hyväksymisestä kokouksissaan.

Yhdistyksen kokous määrää liittymis- ja jäsenmaksun suuruuden.

### Jäsenoikeudet

1. Oikeus osallistua yhdistyksen toimintaan
2. Äänioikeus yhdistyksen kokouksissa
3. Toimia yhdistyksen toimielimissä

## Jäsenen eroaminen ja erottaminen

Jäsenellä on oikeus erota yhdistyksestä ilmoittamalla asiasta kirjallisesti yhdistyksen hallitukselle, hallituksen puheenjohtajalle tai ilmoittamalla siitä
yhdistyksen kokouksessa.

Yhdistyksen hallitus voi erottaa jäsenen, jos jäsen on jättänyt maksamatta jäsenmaksun tai jollakin muulla tavalla ei ole täyttänyt velvollisuuksiaan tai on toiminnallaan aiheuttanut haittaa yhdistykselle. Myös yhdistyksen käyttäytymissääntöjen rikkominen on peruste erottamiselle.

Jos erotettu jäsen näkee erotuksensa kohtuuttomana, hänellä on oikeus vedota yhdistyksen kokoukseen asiasta. Vetoomus on tehtävä kolmenkymmenen (30) päivän kuluessa erotuksesta kirjallisesti yhdistyksen hallitukselle, jonka on esitettävä vetoomus arvioitavaksi yhdistyksen kokouksessa kuudenkymmenen (60) päivän kuluessa vetoomuksesta.

Jäsenmaksua ei palauteta eroamisen tai erottamisen johdosta.

## Pääsy- ja jäsenmaksu

Yksityis- ja oikeushenkilöiden jäsenmaksun suuruus päätetään yhdistyksen kokouksissa. Kokous voi myös päättää olla vaatimatta jäsenmaksua.

## Yhdistyksen hallitus

Yhdistyksellä on hallitus, johon kuuluu puheenjohtaja ja varapuheenjohtaja, ja sen lisäksi vähintään yksi (1) ja enintään kahdeksan (8) muuta jäsentä.

Yhdistyksen toimikausi on noin vuoden pituinen aika sääntömääräisten yhdistyksen talvikokousten välissä. Talvikokoukset ovat marras-joulukuun aikana.

Yhdistyksen hallitus valitsee talvikokouksessa puheenjohtajan ja varapuheenjohtajan joukostaan. Hallitus valitsee joukostaan tai yhdistyksen jäsenistöstä sihteerin ja rahastonhoitajan. Hallituksen ulkopuolisilla henkilöillä on läsnäolo- ja puheoikeus hallituksen kokouksissa.

Hallituksen kokoonpanoa voidaan muuttaa myös kevätkokouksessa, jos muutokset otetaan esityslistalle.

Yhdistyksen hallitus kokoontuu puheenjohtajan tai varapuheenjohtajan toimesta. Hallitus voidaan kutsua koolle myös jos vähintään puolet hallituksen jäsenistä sitä vaatii. Hallitus on päätösvaltainen, kun vähintään puolet sen jäsenistä, mukaan lukien puheenjohtaja tai varapuheenjohtaja, on läsnä.

Äänestettäessä hallituksen kokouksessa tulos ratkaistaan yksinkertaisella enemmistöäänestyksellä. Äänten mennessä tasan, ratkaisee puheenjohtajan ääni. Mikäli äänestettävä asia on henkilövaali, äänten mennessä tasan ratkaistaan tulos arvalla.

Yhdistyksen hallituksen tehtävät ovat:

- johtaa yhdistyksen toimintaa sääntöjen ja yhdistyksen kokouksen päätösten mukaisesti.
- hyväksyä jäsenhakemukset ja ylläpitää jäsenluetteloa
- hallinnoida yhdistyksen varoja ja omaisuutta
- laatia vuosikertomus, toimintasuunnitelma ja budjetti
- ohjata mahdollisia yhdistyksen alaosastoja
- kutsua koolle vuosittaiset yhdistyksen kokoukset

## Yhdistyksen allekirjoittajat

Yhdistyksen nimen kirjoittaa puheenjohtaja tai varapuheenjohtaja yhdessä rahastonhoitajan kanssa.

## Kirjanpitoaika ja tilintarkastus

Tilikausi on kalenterivuosi.

## Yhdistyksen kokoukset

Vuosittaiset yhdistyksen kokoukset pidetään yhdistyksen hallituksen asettamina päivinä kaksi kertaa vuodessa, talvella marras-joulukuussa ja kesällä touko-kesäkuussa. Ylimääräinen yhdistyksen kokous
voidaan kutsua koolle, kun varsinainen yhdistyksen kokous niin päättää tai kun yhdistyksen hallitus katsoo sen olevan tarpeen tai kun vähintään yksi kymmenesosa (1/10) yhdistyksen äänioikeutetuista jäsenistä niin vaatii kirjallisesti tiettyä asiaa varten.

Kokous pidetään kolmenkymmenen (30) päivän kuluessa siitä, kun sitä vaaditaan hallitukselta. Yleiskokouksessa jokaisella täydellä jäsenellä on yksi ääni. Jos jäsen ei voi kokouksen aikana olla paikalla pätevän syyn vuoksi, hän voi antaa kirjallisen valtakirjan toiselle jäsenelle. Valtakirja on esitettävä ennen kokouksen alkua ja sen jäljennös liitetään pöytäkirjaan.

Varsinaisten kokousten päätös on, ellei toisin mainita, ehdotus, joka on saanut yli puolet annetuista äänistä. Asiasta päätetään yksinkertaisella enemmistöäänestyksellä. Jos äänet menevät tasan, puheenjohtajan ääni ratkaisee. Vaalin ollessa kyseessä tasan mennyt äänestys ratkaistaan arvalla.

Yhdistyksen kokouksiin voi osallistua hallituksen tai yhdistyksen kokouksen niin päättäessä myös tietoliikenneyhteyden tai muun teknisen apuvälineen avulla kokouksen aikana tai ennen kokousta. Jäsenten on oltava valmiita antamaan tarvittavat todisteet henkilöllisyydestään toisen jäsenen pyynnöstä. Tämä todiste voi olla allekirjoitettu elektroninen viesti, joka lähetetään muille jäsenille. Viesti on voitava pystyä todentamaan oikeaksi salausavainten perusteella.

## Yhdistyksen yleiskokouksen kutsuminen

Kutsu yleiskokoukseen on ilmoitettava jäsenille joko sähköpostilla tai yhdistyksen virallisen sosiaalisen verkkokanavan avulla. Yleiskokouksen asialista on annettava vähintään kaksi viikkoa ennen kokousta.

Jäsenet ovat itse velvollisia pitämään yhteystietonsa ajantasalla yhdistyksen rekisterissä.

## Vuosittaiset yhdistyksen kokoukset

Yhdistyksen kokouksissa noudatetaan seuraavaa esityslistaa:

1. kokouksen avaus
2. valitaan kokouksen puheenjohtaja, sihteeri, kaksi pöytäkirjantarkastajaa ja tarvittaessa kaksi ääntenlaskijaa
3. todetaan kokouksen laillisuus ja päätösvaltaisuus
4. hyväksytään kokouksen työjärjestys
5. (kevätkokous) esitetään tilinpäätös, vuosikertomus ja toiminnantarkastajien tai tilintarkastajien lausunto
6. (kevätkokous) päätetään tilinpäätöksen vahvistamisesta ja vastuuvapauden myöntämisestä hallitukselle ja muille vastuuvelvollisille
7. (talvikokous) vahvistetaan toimintasuunnitelma, tulo- ja menoarvio sekä liittymis- ja jäsenmaksun suuruus
8. (talvikokous) valitaan hallituksen puheenjohtaja ja muut jäsenet
9. (talvikokous) valitaan yksi tai kaksi toiminnantarkastajaa ja varatoiminnantarkastajaa taikka yksi tai kaksi tilintarkastajaa ja varatilintarkastajaa
10. käsitellään muut kokouskutsussa mainitut asiat.

Mikäli yhdistyksen jäsen haluaa saada jonkin asian yhdistyksen vuosikokouksiin käsiteltäväksi, on hänen ilmoitettava siitä kirjallisesti hallitukselle niin hyvissä ajoin, että asia voidaan sisällyttää kokouskutsuun.

## Sääntöjen muuttaminen ja yhdistyksen purkaminen

Näitä sääntöjä voidaan muuttaa yhdistyksen kokouksessa, jos kokouksessa on esitetty sääntöjen muuttamista koskeva ehdotus ja jos muutosehdotus hyväksytään vähintään kolmella neljäsosalla (3/4) annetuista äänistä kahdessa peräkkäisessä kokouksessa. Kokousten välissä tulee olla enintään
kolmekymmentä (30) päivää. Kokouskutsussa on oltava merkintä sääntömuutoksen ehdotuksesta tai yhdistyksen purkamisesta.

Järjestön purkamista koskeva päätös tehdään samalla tavoin kuin edellä on mainitut sääntömuutokset. 
Kun yhdistys puretaan, on sen varat luovutettava viimeisen kokouksen päätöksen mukaisesti yhdistyksen tarkoituksen toteuttamisen mukaiseen toimintaan. Yhdistyksen tullessa lakkautetuksi on sen varat luovutettava tarkoitusta toteuttavalle taholle.

## Muita huomautuksia

### "Kirjallisesti"

Kun jotain tarvitaan kirjallisesti, se sisältää seuraavat:

- Fyysinen kirje kirjoittajan allekirjoituksella
- Elektronisesti allekirjoitettu sähköposti

Yhdistys määrittää erilliset säännöt siitä, miten määritellään elektronisesti allekirjoitettu sähköposti.
